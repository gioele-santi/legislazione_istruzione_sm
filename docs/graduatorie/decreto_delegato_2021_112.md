---
layout: default
title: Decreto Delegato 20 maggio 2021 n.112
parent: Graduatorie per incarichi e supplenze
nav_order: 3
permalink: /docs/graduatorie/decreto_delegato_2021_112
---

# Decreto Delegato 20 maggio 2021 n.112 
{: .no_toc }

## Titoli Di Studio Per L’accesso All’insegnamento Nella Scuola Media Inferiore E Nella Scuola Secondaria Superiore, Nonché Della Lingua Inglese Nella Scuola Elementare E Di Educazione Fisica Nelle Scuole Di Ogni Ordine E Grado
{: .no_toc .text-gamma }

<details close markdown="block">
  <summary>
    Contenuti
  </summary>
  {: .text-delta .mt-6 }
1. TOC
{:toc}
</details>

---

**Noi Capitani Reggenti**
**la Serenissima Repubblica di San Marino**

*Visto il Decreto Delegato 20 maggio 2021 n.92 – Titoli di studio per l’accesso all’insegnamento nella Scuola Media Inferiore e nella Scuola Secondaria Superiore, nonché della Lingua Inglese nella Scuola Elementare e di Educazione Fisica nelle Scuole di ogni ordine e grado – promulgato:*

*Visto l’articolo 5 della Legge 3 maggio 2007 n.57 come modificato dall’articolo 1 della Legge 2 dicembre 2013 n.163;*

*Vista la deliberazione del Congresso di Stato n.12 adottata nella seduta del 3 maggio 2021;*

*Visti gli emendamenti apportati al decreto suddetto in sede di ratifica dello stesso dal Consiglio Grande e Generale nella seduta del 18 giugno 2021;*

*Vista la delibera del Consiglio Grande e Generale n.11 del 18 giugno 2021;*

*Visto l’articolo 5, comma 3, della Legge Costituzionale n.185/2005 e gli articoli 8 comma 3 e 10 comma 2, della Legge Qualificata n.186/2005 e l’articolo 33, comma 6, della Legge Qualificata n.3/2018;*

*Promulghiamo e mandiamo a pubblicare il testo definitivo del Decreto Delegato 20 maggio 2021 n.92 così come modificato a seguito degli emendamenti approvati dal Consiglio Grande e Generale in sede di ratifica dello stesso:*

TITOLI DI STUDIO PER L’ACCESSO ALL’INSEGNAMENTO NELLA SCUOLA MEDIA INFERIORE E NELLA SCUOLA SECONDARIA SUPERIORE, NONCHÉ DELLA LINGUA INGLESE NELLA SCUOLA ELEMENTARE E DI EDUCAZIONE FISICA NELLE SCUOLE DI OGNI ORDINE E GRADO

# Art. 1 - Finalità
Allo scopo di aggiornare e di agevolare la consultazione, il presente Decreto Delegato integra, modifica e riunisce in un unico testo i titoli di studio precedentemente previsti per l’accesso all’insegnamento nella Scuola Media Inferiore e nella Scuola Secondaria Superiore, nonché della Lingua Inglese nella Scuola Elementare e di Educazione Fisica nelle Scuole di ogni ordine e grado.

# Art. 2 - Ambito di applicazione
Dall’anno scolastico 2021/2022, per l’accesso all’insegnamento negli ordini scolastici e nelle materie indicate all’articolo 1, è richiesto, nel rispetto della normativa vigente, il titolo di studio
previsto per l’insegnamento specifico indicato nell’Allegato “A” del presente decreto delegato congiuntamente al Corso di Formazione abilitante all’insegnamento attivato dall’Università degli Studi della Repubblica di San Marino oppure all’Abilitazione all’insegnamento secondario riferito alla specifica classe di concorso dell’ordinamento italiano indicato in ciascun insegnamento nel medesimo allegato.
1 bis. Le revisioni, aggiornamenti, modifiche ed integrazioni che si rendessero necessarie, a cura del Dipartimento Istruzione, sono disposte tramite decreto delegato con cadenza almeno biennale ed entro il mese di marzo.

# Art. 3 - Raccordo con i precedenti percorsi di studio
Possono accedere all’insegnamento anche coloro che, congiuntamente al titolo di studio previsto per l’insegnamento, abbiano completato i seguenti percorsi di studio, previsti dall’articolo 3 del Decreto 25 maggio 1994 n. 49, entro l’entrata in vigore della Legge 3 maggio 2007 n. 57, ovvero, alla medesima data, vi risultassero iscritti seppur completati negli anni successivi:
- a) corso di specializzazione biennale attivato dal Dipartimento della Formazione dell'Università degli Studi di San Marino;
- b) corso di studio universitario post laurea, attinente all’area di insegnamento umanistico- letteraria o scientifico-tecnologica almeno biennale con esami e tesi finale, rilasciato dalle università e regolarmente riconosciuto;
- c) dottorato di ricerca post-laurea, attinente all’area di insegnamento umanistico-letteraria o scientifico-tecnologica almeno biennale;
- d) seconda laurea.

# Art. 4 - Esaurimento delle graduatorie per l’insegnamento
Esclusivamente in caso di una carenza di iscritti nelle graduatorie per l’insegnamento nelle scuole di ogni ordine e grado e considerata la necessità di garantire le supplenze necessarie a svolgere l’attività didattica e la dovuta sorveglianza, il Congresso di Stato, sentito il Segretario di Stato per l’Istruzione e Cultura, può emanare, in qualsiasi momento dell’anno, apposita delibera che autorizza l’Ufficio Gestione Personale PA a costituire apposite liste di disponibilità da formarsi facendo riferimento alle graduatorie definitive per incarichi e supplenze e facendo riferimento altresì alle graduatorie gestite dalla UO Centro di Formazione Professionale e per le Politiche Attive del Lavoro, secondo criteri che verranno esplicitati nella delibera stessa.

# Art. 5 - Norme di coordinamento e abrogazioni
1. La tabella “A” allegata al presente Decreto Delegato sostituisce tutti i riferimenti normativi in materia di titoli di studio richiesti per l’accesso all’insegnamento nella Scuola Media Inferiore e nella Scuola Secondaria Superiore e per l’insegnamento della Lingua Inglese nella Scuola Elementare ed Educazione Fisica nelle Scuole di ogni ordine e grado, della Legge 17 Settembre 1993 n.106 e successive modifiche.
1. È abrogato il Decreto – Legge 8 giugno 1998 n.71.
1. Sono abrogati l’Allegato B al Decreto Delegato 13 maggio 2007 n.57 e successive modifiche.

# Art. 5-bis - Riconoscimento e validazione titoli 
1. Viene istituito un gruppo di lavoro che produca, entro 120 giorni dalla ratifica del presente decreto, una relazione volta a prospettare le possibili soluzioni di riconoscimento e validazione dei titoli di abilitazione all’esercizio della professione Docente conseguiti o ritenuti validi in Italia e nella UE nonché dei titoli di studio che in Italia e in UE danno accesso all’insegnamento. Il Gruppo di lavoro è composto da:
- a) Direttore del Dipartimento Istruzione o suo delegato che lo presiede;
- b) Responsabile dell’Ufficio CINERTA;
- c) Direttore della Funzione Pubblica o suo delegato;
- d) Dirigente dell’Ufficio del Personale P.A. o suo delegato;
- e) Rappresentante dell’Università degli Studi di San Marino, responsabile dei corsi di abilitazione all’insegnamento.

**Dato dalla Nostra Residenza, addì 23 giugno 2021/1720 d.F.R.**

I CAPITANI REGGENTI

Gian Carlo Venturini – Marco Nicolini

IL SEGRETARIO DI STATO PER GLI AFFARI INTERNI 
Elena Tonnini

---

# Allegato A - Titoli di studio richiesti per l'insegnamento

## Scuola media

### Educazione artistica nella scuola media

- **Lauree vecchio ordinamento [(MEA1)]**
  - Laurea in Architettura 
  - Diploma di Accademia di Belle Arti [(MEA2)]

- **Laureee specialistiche [(MEA1)]**
  - LS 3-Architettura del paesaggio
  - LS 4-Architettura e ingegneria edile
  - LS 10-Conservazione dei beni architettonici e ambientali [(MEA4)] 
  - LS 24-Informatica per le discipline umanistiche [(MEA3)]
  - LS 51-Musicologia e beni musicali [(MEA5)]
  - LS 73-Scienze dello spettacolo e della produzione multimediale [(MEA3)]
  - LS 95-Storia dell’arte [(MEA3)]
  - LS 103-Teorie e metodi del disegno industriale

- **Lauree magistrali [(MEA1)]**
  - LMR 02–Conservazione e restauro dei beni culturali 
  - LM 3-Architettura del paesaggio
  - LM 4-Architettura e ingegneria edile - architettura
  - LM 10-Conservazione dei beni architettonici e ambientali [(MEA4)] 
  - LM 12-Design
  - LM 43-Metodologie informatiche per le discipline umanistiche [(MEA3)]
  - LM 45-Musicologia e beni culturali [(MEA5)]
  - LM 48-Pianificazione territoriale, urbanistica e ambientale
  - LM 89-Storia dell’arte [(MEA3)]
  - LM 65-Scienze dello spettacolo e della produzione multimediale [(MEA3)]
  - DA - Qualsiasi Diploma accademico di II livello rilasciato dalle Accademie Belle Arti [(MEA2)]
  - DA di II livello di Istituto Superiore delle industrie artistiche

[(MEA1)]: ## "congiuntamente ai requisiti previsti negli articoli 2 e 3 del presente Decreto Delegato. L’abilitazione all’insegnamento secondario, conseguita nell’ordinamento italiano, deve essere riferita alle classi di concorso A-01 (ex 28/A) e A-17 (ex 25/A e 24/A)"
[(MEA2)]: ## "congiuntamente a diploma di istruzione secondaria di secondo grado"

[(MEA3)]: ## "con almeno 48 CFU nei settori scientifico-disciplinari L-ART e M-FIL di cui 12 L-ART/03 o M-FIL/04, 12 L-ART/04, 12 L-ART/01 o 02, 12 L-ART/01 o 02 o 04 e congiuntamente a diploma di maturità artistica o diploma di liceo artistico (tutti gli indirizzi) o diploma di maturità d’arte applicata o diploma di maturità professionale per tecnico della grafica e della pubblicità o diploma di istituto tecnico (settore tecnologico – indirizzo Grafica e Comunicazione) o diploma per tecnico della cinematografia e della televisione o diploma di istituto professionale (settore industria e artigianato-indirizzo produzioni audiovisive) o diploma di maturità scientifica"

[(MEA4)]: ## "con almeno 60 CFU nel settore scientifico-disciplinare ICAR 17"
[(MEA5)]: ## "detta laurea, purché conseguita entro l’A.A. 2021-2022, è titolo di ammissione alla graduatoria solo se il piano di studi seguito abbia compreso i CFU di cui alla nota [(MEA4)]"

### Insegnamento
- **Lauree vecchio ordinamento**
- **Laureee specialistiche**
- **Lauree magistrali**

[(M1)]: ## altra nota 1
*Usa per duplicare quando aggiungi un nuovo gruppo*